Top Gear is een BBC-televisieprogramma over auto's dat werd gepresenteerd door Jeremy Clarkson, Richard Hammond en James May. The Stig rijdt in de auto's die besproken worden een 'Power Lap' over het Top Gear-testcircuit. De kijkdrempel van het programma ligt laag dankzij het weinige gebruik van vaktermen en veel humor, waardoor het programma in vergelijking met andere autoprogramma's hoge kijkcijfers heeft. Top Gear is in Groot-Brittannië te zien op BBC Two.

Het programma wordt wereldwijd verkocht door de BBC. Het wordt uitgezonden in 170 landen en haalt kijkcijfers van 350 miljoen kijkers. In Nederland wordt het programma uitgezonden op Veronica en Spike. In België was het programma van 2008 tot 2014 te zien op Canvas. Seizoen 21 was daar het laatste seizoen. Vanaf seizoen 22 wordt Top Gear in België uitgezonden door Q2 (voorheen 2BE).[1]

In 2005 won Top Gear een internationale Emmy Award in de categorie Non-Scripted Entertainment.